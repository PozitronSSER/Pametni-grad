# Pametni grad

## Ciljevi
Glavni ciljevi ovog programa su razviti centralizirani sustav upravljanja javnim uslugama, razviti interes i sposobnost učenika za nastavak obrazovanja u području računalstva te ih potaknuti na obrtnički rad i samozapošljavanje nakon završetka programa.

Slijedeći cilj ovog programa je izložiti učeničke radove na Državnoj smotri učeničkih radova iz područja elektrotehnike i računalstva na Fakultetu elektrotehnike i računalstva u Zagrebu i na istalim sličnim smotrama i izložbama učeničkih radova.

## Opis
Pametan grad integrira sve funkcije javnih usluga poput rasvjete, odlaganje otpada,  prometa ili proizvodnje energije te na taj način povećava njihovu efikasnost, smanjuje troškove električne energije, ubrzava komunikaciju među spomenutim podsustavima i znatno smanjuje emisije CO2. Pametan grad se može najjednostavnije definirati kao sustav koji koristi digitalne i komunikacijske tehnologije da zadovolji sve potrebe svojih građana te unaprijedi učinkovitost gradskih usluga. Pametan grad uz to smanjuje troškove i potrošnju energije, što stvara čišći okoliš i podiže životni standard stanovnika.

Pametni gradovi su proizvod ubrzanog razvoja novih informacijskih tehnologija i znanja, koje se bazira na internet tehnologijama, bežičnim komunikacijskim sustavima i ostalim senzorima čiji je temelj tehnologija Internet of Things (IoT). Pojam IoT podrazumijeva instalaciju raznih senzora i njihovo povezivanje u lokalne mreže i gradsku internet mrežu, kako bi se dobila funkcija prepoznavanja, praćenja, nadzora i upravljanja objektima. Na taj način se svakodnevno prikuplja ogromna količina podataka koju je potrebno analizirati i pravilno iskoristiti, stoga je osmišljena tehnologija Big Data koja objedinjuje sve prikupljene podatke i olakšava njihovo razumijevanje. Samo tako je moguće integrirati funkcionalnosti pametnih rješenja i IoT unaprjeđenja da bi se povezale sve cjeline pametnog grada.

## Sadržaj programa    
1. Programiranje mikroupravljača (C++)
2. Postavljanje sustava na mikroračunalo Raspberry Pi (Linux, LAMP, phpMyAdmin)
3. Programiranje na mikroračunalu Raspberry Pi (Java, JavaScript, Python)
4. Upravljanje izlaznim uređajima (motori, releji, prekidači…)
5. Prikupljanje informacija sa ulaznih uređaja (senzori)
6. Programske metode odlučivanja i upravljanja pomoću prikupljenih informacija
7. Slanje podataka putem serijske veze
8. Slanje podataka bežičnom vezom
9. Korištenje obnovljive energije
10. Izrada prototipa (3D print)
11. Razvoj sustava upravljanje (web aplikacija, baza podataka, korisničko sučelje, mobilna aplikacija)
